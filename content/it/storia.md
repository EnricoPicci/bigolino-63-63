# Dal Liceo Tito Livio al Prosecco: una storia di amicizia

Tutto comincia negli anni '70, sui banchi del **Liceo Classico Tito Livio** di Padova. Quattro ragazzi del '63 si incontrano, e da quel momento non si perdono più. Nati nel 1963, sono ufficialmente tra gli ultimi baby boomer della storia. L'anno dopo, il boom finì. Praticamente, hanno chiuso loro la porta uscendo. La filosofia, l'economia, la politica, la tecnologia: ognuno ha preso la sua strada, ma tutte le strade riportano qui, tra le colline del Prosecco.

Da oltre cinquant'anni condividono discussioni infinite, bottiglie memorabili e la convinzione che l'amicizia sia la cosa più seria che esista -- anche se non smettono mai di prendersi in giro.

## Le Feste

- **2003 - 40 anni**: *L'inizio di una tradizione.* Qualcuno disse "facciamo una cena per i quaranta" e nessuno immaginava che sarebbe diventata un'istituzione.
- **2013 - 50 anni**: *Mezzo secolo, stesso spirito.* Più capelli bianchi, stesse risate.
- **2023 - 60 anni**: *59+1, azzomene!* Le magliette lo dimostrano: l'età è solo un numero (da arrotondare).
- **2026 - 63 anni**: *63-63: il numero perfetto.* Perché aspettare i 70? Il Prosecco non aspetta, e nemmeno noi. "Ok boomer" ce lo siamo detti da soli, prima che andasse di moda.
